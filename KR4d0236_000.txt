# -*- mode: mandoku-view; -*-
#+TITLE: 香山集
#+DATE: 2015-08-25 00:00:18.116615
#+PROPERTY: ID KR4d0236
#+PROPERTY: BASEEDITION WYG    
#+PROPERTY: JUAN 提要
<pb:KR4d0236_WYG_000-1a>¶
欽定四庫全書　　　　　集部四¶
　提要¶
　　香山集十六卷　　　　别集類三(宋/)¶
　　　　(臣/)等謹案香山集十六卷宋喻良能撰良能¶
　　　　字叔竒義烏人登紹興二十七年進士補廣¶
　　　　德尉遷國子監主簿復以國子監博士召兼¶
　　　　工部郎中除太常寺丞兼舊職出知處州尋¶
　　　　以朝請大夫致仕宋史不為立傳惟金華先¶
<pb:KR4d0236_WYG_000-1b>¶
　　　　民傳載其仕履頗詳其兄良倚弟良弼亦俱¶
　　　　以古文詞有聲于時集中所稱伯夀兄季直¶
　　　　弟者是也良能所著忠義傳二十卷諸經講¶
　　　　義五巻家帚編十五卷俱久佚不存其集義¶
　　　　烏志作三十四巻焦竑國史經籍志作十七¶
　　　　卷世亦無傳獨永樂大典中所錄古今體詩¶
　　　　尚多核其格律大都抒寫如志不屑屑為絺¶
　　　　章繪句之詞楊萬里朝天集有送喻叔竒知¶
<pb:KR4d0236_WYG_000-2a>¶
　　　　處州云括蒼山水名天下工部風烟入筆端¶
　　　　頗相推許而良能集内亦多與萬里酬唱之¶
　　　　作故其詩格約畧相近特不及萬里之博大¶
　　　　耳又陳亮龍川集題喻季直文編一篇云喻¶
　　　　叔竒于人煦煦有恩意能使人别去三日念¶
　　　　之輙不釋其為文精深簡雅讀之愈久而意¶
　　　　若新是良能之文亦有可自成一家者惜其¶
　　　　詩僅存而文已湮沒不傳矣今從永樂大典¶
<pb:KR4d0236_WYG_000-2b>¶
　　　　採掇裒次而以南宋名賢小集所載參校補¶
　　　　入釐為十六卷庻猶得攷見其大畧其集稱¶
　　　　香山者案律中次韻李大著春日雜詩中有¶
　　　　清夢到香山句自注曰余所居山名蓋以地¶
　　　　名其集云乾隆四十六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
